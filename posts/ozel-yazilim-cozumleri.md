---
title: 'Özel Yazılım Çözümleri Hakkında Bilmeniz Gerekenler'
date: '2018-05-28'
---

Özel yazılım çözümleri hakkında bilmeniz gerekenler

Özel yazılım çözümü, hazır yazılım çözümlerinin işe yaramadığı durumlarda hayat kurtarır. Yazılım geliştirme işi karmaşıktır. Gerekli bilgiden yoksun olan şirketler için büyük riskler oluşturur. Özel yazılım çözümleri arayanlar için takip etmesi gereken 6 önemli adımı listeledim.

- [Adım 1: Yazılım geliştirmedeki riskleri öğrenin](#yazilim-gelistirme-riskleri)
- [Adım 2: Projenizin amacını belirleyin](#hedefler)
- [Bütçenizi ve süreyi belirleyin](#butce-ve-sure)
- [Adım 4: Uzun dönemli düşünün ve hareket edin](#uzun-donemli)
- [Adım 5: Özel Yazılım Şirketleri Araştırması](#ozel-yazilim-sirketleri)
- [Adım 6: Özel yazılım yaptırmak için dikkat etmeniz gerekenleri öğrenin](#ozel-yazilim-yaptirmak)
- [Sonuç](#sonuç)

## Adım 1: Yazılım geliştirmedeki riskleri öğrenin {#yazilim-gelistirme-riskleri}

Yazılım geliştirme işinde kaçırılan en önemli nokta:

**Yazılım geliştirme aslında bir proje yönetimidir.**

Çeyrek yüzyılı aşkın yazılım geliştirme işi ile uğraşıyorum. Yazılım geliştirmenin ne kadar karmaşık hale geldiğine defalarca şahit oldum.

Beni tanıyan şirketler ve hatta meslektaşlarımdan gelen yardım talepleri, "Ertan, bizim yazılım projesi iyi gitmiyor..." diyerek başlayan yakınmalarını dinledim. Daha sonra onlara durumu toparlamaları için tavsiyelerde bulundum.

Başarılı olan projelerde meselenin nasıl dikkatle ele alındığını, başarısız olanlarda ise ortak olarak nelerin gözden kaçtığını gördüm.

Yazılım geliştirme işindeki başlıca yapılan hatalar:

- Girişimcilerin üzerinde yeteri kadar düşünmemeleri
- Karar verirken eksik bilgiye sahip olmaları
- Yanlış yazılım firması
- Hatalı teknoloji seçimi
- Kötü proje yönetimi

## Adım 2: Projenizin amacını belirleyin {#hedefler}

Öncelikle web siteniz için net bir amaç ve hedef belirlemelisiniz. Bu sayede ihtiyacınız olan yazılım uzmanını daha iyi seçmenize yardım ettiği gibi web sitenizin başarısı için de sağlıklı bir ölçüm sağlayacaktır.

Amacınızı, hedeflerinizi ve projenizin başarısını nasıl ölçmeniz gerektiğini belirlerken dikkatli olmanızı tavsiye ederim.

Bu hedefler projenize özel olacaktır.

Hedefleriniz:

- İşletmeniz için bir web otomasyonu kurmak
- İhtiyaçlarınıza özel web bir sitesi
- Yeni müşteriler kazanmak
- Müşteri veritabanı oluşturmak
- Kurumsal kaynak planlaması içerisindeki verilerle web üzerinde servisler olutşurmak
- Özel bir eticaret yazılımı ile müşterilerin sipariş vermesini kolaylaştırmak

## Bütçenizi ve süreyi belirleyin {#butce-ve-sure}

Bir yazılım şirketi seçmenden önce projeniz için ihtiyaç duyduğunuz süreyi ve bütçeyi belirleyin. Kafanızda net bir taslak oluşturmalısınız.

**Özel yazılım, paket yazılımdan ucuz değildir**
Bütçenizi belirlerken farkında olmanız gereken nokta özel yazılımın terzilik gibi işe özel olduğudur. Piyasada bilinen bir paketin size özel sıfırdan yapılmasını istiyorsanız daha ucuz rakamlar pek beklemeyin.

**Sadece bütçeye odaklanmayın**
Satın alırken “ne ödediysen onu alırsın” sözü web tasarımı ve programlama dünyasının bir gerçeğidir. Eğer liraları kurtarmak için sadece maliyetleri keserseniz, bir önceki aşamadaki plandığınız uzun dönemde sonuçların gerçekleşmesini de kesersiniz.

Peki, bir projede maliyetleri nasıl ayarlayacaksınız ? Bu elbette basit bir matematik hesabı değil. Yazılımın işinize ne katacağını iyi hesaplayın. Hazır yazılımlarla çözemediğiniz ne tür bir iş istiyorsunuz ? Özel yazılımla rakiplerinize paha biçilmez bir fark mı atacaksınız ?

**Süre konusunda çok ısrarcı olmayın.**
10 aylık proje için 1 ay süre talepleriyle karşılaşmıyor değilim. Süre sizin katlanabileceğiniz, iş hedeflerinizle uyumlu olmak için belirlenir. Ancak, süreyi akıl almaz biçimde kısarsanız projenize ilk golü siz atarsınız. Eelinizde hatalarla dolu bir yazılımla kalmanıza sebep olacak taleplerde de bulunmayın.

**Yazılım geliştirici ile görüşürken yazılımın sağlayacağı değerller üzerinde konuşun**
Unutmayın, _sağlayacağı değer, maliyet değil!_ Yazılım projenizde sağlayacağınız faydanın işletmenizdeki hangi sorunları çözeceğini, başka hangi faydaları sağlayacağı konusunda fikir alın.

Eğer size yapacağınız yatırımınızın iyi bir geri dönüşümü olacağını sunabilirse, maliyet en güçlü kriter olmaktan çıkar.

Eğer uzun bir süre sonuç elde etmeden bir yerlere para harcamaya devam ediyorsanız, dikkatli olun, birinci adımdaki hedeflerin gözünüzü kör etmesine izin vermeyin.

**Hedeflerinizi ve bütçenizi belirledikten sonra, hangi uzmanı veya özel yazılım firmasının buna uygun olacağını daha kolay seçebilirsiniz.**

## Adım 4: Uzun dönemli düşünün ve hareket edin {#uzun-donemli}

Gelecekteki ihtiyaçlarınızı kestirmek güçtür. Acil olarak çözmek istediğiniz sorunların gözünüzü kör etmesine izin vermeyin. Bugün sorunlarınızı çözmeniz yarın başka sorunları farketmenize sebep olacaktır.

## Adım 5: Özel Yazılım Şirketleri Araştırması {#ozel-yazilim-sirketleri}

Geldik özel yazılımı kimin yapacağına. Eğer işletmenizde yeterli düzeyde personel varsa [hangi özel yazılım geliştirme teknolojilerini nasıl seçmeli ?](https://ertankayalar.com.tr/blog/yazilim-teknolojileri/) sorusunun cevabına bakabilirsiniz.

Eğer dışarıda yaptıracaksanız özel yazılım şirketini seçmek işin en kritik noktasını oluşturacaktır. Profesyonel bir yazılım geliştirici ile uzun dönem çalışabilirsiniz. Bu nedenle **bir yazılım uzmanı seçerken, fiyata odaklanmak yerine bir iş ortağı aradığınızın bilincinde olun.**

Özel yazılım şirketlerini araştırmak ve sizin için hangisinin en iyisi olduğunu belirleyebilmek için [bu yazımı](https://ertankayalar.com.tr/blog/ozel-yazilim-sirketleri/) okuyabilirsiniz.

## Adım 6: Özel yazılım yaptırmak için dikkat etmeniz gerekenleri öğrenin {#ozel-yazilim-yaptirmak}

Özel yazılım yaptırırken kolayca çıkmaz sokakta kendinizi bulabilirsiniz. Bir yazılım geliştirici ile anlaşmış olmanız herşeyin tamam olduğu anlamnına gelmez. İstediğiniz yazılım çözümü sizi işinizde sınıf atlatacaksa bizzat kendinizin de bu işin içinde olmanız gerekir. Doğru kararları almak, [işin gidişatını yönetebilmek için neler yapmanız gerektiğini](https://ertankayalar.com.tr/blog/ozel-yazilim-yaptirmak/) buradan öğrenebilirsiniz.

## Sonuç

Özel yazılım çözümleri eğer hatasız ve sorunsuz çalışırsa şirketinizde sorunları azaltır, verimliliği arttırır ve en önemlisi kriz dönemlerinde sessizce işini görerer başağrınızı azaltır. Bu nedenle özel yazılım çözümleri araştırmanızı yaparken dikkatli olun. Karşılığını fazlasıyla geri alırsınız.

Aradığınız özel yazılım çözümleri nelerdir ? Bana [iletişim](https://ertankayalar.com.tr/iletisim/) sayfamdan ulaşabilirsiniz. Bu konuda karşılaştığınız sorunları aşağıda yorumlara yazabilirsiniz.
