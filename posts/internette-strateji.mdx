---
title: 'İnternette strateji nasıl oluşturmalı ?'
date: '2017-07-13'

---

 
İnternet 21. yüzyılı şekillendirmeye devam ediyor. Sadece insanların hayatını değil, kurumların ve hatta devletlerin hayatını da değiştiriyor. Bu değişim son derece hızlı ve baş döndürücü şekilde gelişiyor. Yöneticiler bakış açılarını bu değişime göre ayarlamak zorunda kalıyor. Büyük şirketler doğru bilgiye erişebilmek için daha fazla kaynaklara sahipken, küçük ve orta ölçekli firmalar belki de bu konuda en çaresiz olan iş gurubunu oluşturuyor. 

Pek çok küçük işletme sağdan soldan duyma bilgilerle internete giriş yapmayı tercih ediyor. Daha kötüsü ise internette var olmamayı tercih edenler. Bu yazımda internete giriş yapmayı düşünen şirketler için bir yol haritası çizmeye çalışacağım.   


<h2>Hedefler</h2>
<img src="https://ertankayalar.com/wp-content/uploads/2017/07/hedeflerinizi-belirleyin2.jpg" alt="hedeflerinizi belirleyin" width="800" height="407" class="aligncenter size-full wp-image-7419" />
Öncelikli olarak hedeflerinizi belirlemeniz gerekiyor. Hedefleriniz olmadan nereye gideceğimizi bilmez ve internet okyanusunda akıntıya sürüklenirsiniz. Hedefleriniz, iş hedeflerinizin bir parçası olmalı,  ulaşılabilir ve uygulanabilir olmalıdır.   


Cevabını bulmak istediğiniz sorular, interneti kullannarak nereye varmak istediğiniz türünden sorular olmalı. 
Birkaç örnek verecek olursak;

<ul>
<li>Yeni bir girişim için potansiyel müşteri adayları bulmak</li>
<li>Kurumsal şirketinizin müşterilerine internet yolu ile ürün veya hizmetlerinizi anlatmak</li>
<li>Müşterilerinizden alacağınız geri bildirimlerle yeni bir ürün geliştirmek</li>
</ul>

<h2>Müşteriniz kim ?</h2>
Geleneksel iş yaşamında bu soru hakkında çok kafa yormamış olabilirsiniz. Ancak, internet bildiğimiz iş kuralları ile çalışmamaktadır. Müşterinizin kim olduğu konusunda kafa  yormalısınız. Müşteriniz hakkında ne kadar bilgiye ulaşırsanız, internette başarılı olma şansınız artacaktır. Hangi siteleri kullandıklarını, nelerden hoşlandıklarını, alışkanlıklarını öğrenerek onlara nasıl ulaşabileceğinizi kestirebilirsiniz.  
 
<h2>Dijital pazarlama planı</h2>
<img src="https://ertankayalar.com/wp-content/uploads/2017/07/dijital-pazarlama-stratejik-dusunce.jpg" alt="dijital pazarlama stratejik düşünce" width="793" height="430" class="aligncenter size-full wp-image-7422" />
Sadece bir web sitesine sahip olmanız yetmez. Artık herkesin web sitesi var. Hedeflediğiniz kitlenin web sitenize gelmesi ve ürün veya hizmetlerinizden satın alması için ikna edilmeye ihtiyaçları var.


Arama motorları başta olmak üzere sosyal medya ve diğer ortamların hangisinde görünür olmanız gerektiğini planlamalısınız. Hedef müşterilerinizi belirleyerek bu sorunun cevabını tahmin edebilirsiniz.  Bu ortamlarda nasıl bir mesaj ile müşterilerinizin karşısına çıkacağınızı belirlemelisiniz.  


Web sitenize gelecek ziyaretçiler hangi sayfaların karşılayacağı, hangi soruların cevaplarını vereceği, onları nasıl yönlendireceğini düşünmelisiniz.

<a href="https://ertankayalar.com/dijital-pazarlama/">Web sitenizin dijital pazarlama</a> planı ilk başta mükemmel olmayabilir. Muhtemelen olmayacaktır. Ancak, üzerinde düşündükçe daha iyi sonuçlara ulaşmak için gerekli düzenlemeleri yapabilirsiniz.


<h2>Rakiplerinizi inceleyin</h2>

Dijital pazarlama planını yaparken rakiplerinizin ne yaptıklarını, nasıl bir strateji uyguladıklarını da incelemeden geçmeyin. Onların size karşı güçlü oldukları noktaları ve zayıf yönlerini belirlemeye çalışın.  SWOT analizi bu konuda işinize yarar.


<h2>Analiz</h2>
<img src="https://ertankayalar.com/wp-content/uploads/2017/07/rakiplerin-analizi.jpg" alt="rakiplerin analizi" width="800" height="400" class="aligncenter size-full wp-image-7423" />
İnternet ortamı geleneksel iş dünyasından sunduğu avantajların başında ölçülebilirlik gelir.
 
Bir örnekle açıklayacak olursak, fiziksel bir mağazada içerideki müşteri sayısını kolayca görebilir veya tahmin edebilirsiniz. Web sitesinde bunu ancak bir analiz programı ile yapabilirsiniz. 

Ancak, gerçek yaşamda müşterinin hangi ürünlerle ilgilendiğini bilemezsiniz. Ancak, web sitenizde çok daha ayrıntılı bilgilere sahip olabilirsiniz. Hangi ürün sayfalarını gezdiğini, ne kadar süre ile bu sayfalarda kaldığını ve siteden ayrılıp ayrılmadıklarını görebilirsiniz.  

Bu tür bilgiler size müşterinizin davranışları konusunda çok önemli bilgiler vererek, etkili karar almanızı sağlar. Web sitenizi şekillendirmenize ve internet planlarınızı daha iyi yapmanıza yardım eder.  
 

<h2>Sonuç</h2>
İnternet, iyi bir strateji olmadan kolayca kaybolabileceğiniz kadar büyük ve karmaşıktır. Günlük kararlar alarak ve bunları sürekli değiştirerek, rastgele deneme-yanılma metotlarla ilerlemek sizi bir yere ulaştırmaz. Bugün, dijital dünyada varlık göstermeden ilerlemek her geçen gün zorlaşıyor. İnternet tüketicilerin satın alma kararlarını kalıcı olarak etkileyecek şekilde değişiyor. Stratejiniz olmadan kolayca kaybolursunuz. İyi bir strateji çok geç olmadan oluşturmaya hemen başlayın.
