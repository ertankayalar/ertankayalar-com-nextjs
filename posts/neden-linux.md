---
title: 'Neden Linux Kullanmalı ?'
date: '2018-05-10'
coverImage: '/assets/blog/neden-linux3.jpg'
---

Neredeyse 10 yıldır Linux kullanıyorum. Linux benim için hem iş hem de hobi. Günlük işlerimi Linux ile görüyorum.

Belki ismini çok sık duymamış olabilirsiniz. Size birkaç isim vereyim. Android, aslında Google mühendislerinin güç yönetiminde ufak değişiklikler yaptıkları Linux.

Facebook, Twitter, Wikipedia vb bilinen siteler dünya çapında binlerce sunucularında Linux kullanıyorlar.

Linux, internet tv’den cep telefonlarına kadar çok geniş bir alanda kullanılıyor.

## Linux hakkındaki yanlış bilinenler

- Linux’un kurulumu ve kullanımı zordur: Aslında linux isminde bir işletim sistemi yok. Linux çekirdek yazılımdan ibarettir. [Distro](https://distrowatch.com) olarak adlandırılan birçok dağıtım bulunmaktadır. Dağıtımlar farklı kurulum yazılımları kullanıyorlar. Hemen hepsinin kurulum yazılımları Windows kuruluşundan daha iyi diyebilirim.
- Linux kalitesi düşük veya ucuzdur: Linux ücretsizdir. İnsanlar kalite için para vermeye alışkınlar. Oysa Linux söylediğim gibi pek çok markanın arkasındaki teknoloji.
- Her şeyi komut satırından yapmak zorundasın: Aslında komut satırı [yazılım geliştiriciler](/yazilim-uzmani-olmak/) için büyük bir avantajdır. Bugün Microsoft, Canonical (Ubuntu) ile bu konuda bir çalışma gerçekleştirdi. Fakat birbirinden zengin masaüstü seçeneklerinden beğendiğiniz birisini tercih ederek kolayca kullanabilirsiniz.
- Linux donanım uyumsuzluğu vardır , grafik kartı, klavye vb: yıllar önce bu konu doğruydu. Bugün modern dağıtımların hepsi Mac ve Windows kadar tak ve çalıştır özelliğine sahiptir.

# Neden Linux Kullanıyorum ?

Linux, web tabanlı veya masaüstü yazılım geliştirmek için pek çok faydayı barındırıyor. Aslına bakarsanız, ben bu faydaların yıllardır keyfini sürüyorum.

**1) Linux ücretsizdir.**

Sadece dağıtım değil içinde kullanabileceğiniz yazılımlar da ücretsizdir. Resim düzenleme, grafik çizmek, kodlama editörleri, ses ve görüntü yazılımları, ofis vb hepsi ücretsiz ve kullanımı kolaydır.

**2) Donanımınızı daha iyi performans üretir**
Eğer yazılım geliştiriyorsanız makinenizden iyi performans beklersiniz.
Yeni aldığım bilgisayarımın 8 GB RAM ve SSD diski ile performansı gayet iyi. Ancak 4 gb RAM sahip eski bilgisayarım da Linux ile hala iyi iş görüyor. Eski bilgisayarlarınıza hafif sürümleri (Xfce, Mate, Lxde vb) Linux dağıtımlarını kurarak değerlendirebilirsiniz.

**3) Güvenlik**
İş güvenliğe geldi mi benim için akan sular duruyor. Bir çok kişi ve şirket bilgisayarında Windows kullanıdığı için güvenlik sorunu yaşıyor. Linux virüsler için hala uzak bir alan. Linux topluluğu güvenlik söz konusu olduğunda çok duyarlı hareket ediyor.

**4) Sayısız yazılım seçeneği**
İster grafik çizmek için kullanın, isterseniz ofis işleriniz olsun, isterseniz kodlama yapın. Hepsi için farklı alternatiflere sahipsiniz.

<img
  src='/assets/blog/gimp-goruntu-isleme.jpg'
  alt='gimp görüntü işleme'
  width='800'
  height='631'
  class='aligncenter size-full wp-image-8105'
/>

**5) Kolay yazılım yönetimi**
Yazılımları kurmak için her birinin sitesine gitmek ve tek tek indirmek zorunda değilsiniz. Bir komut satırı veya uygulama merkezinden yüklemek mümkün.

<img
  src='/assets/blog/paket-yoneticisi.jpg'
  alt='paket yöneticisi'
  width='800'
  height='460'
  class='aligncenter size-full wp-image-8104'
/>

**6) Web sunucuları**
LAMP (Linux, Apache, MySQL ve PHP) kurulumu çok fazla çaba sarfetmenize gerek yok. İnternette Linux sunucular çok yaygın. Daha iyi kullanmak ve öğrenmek için bilgisayarınıza kolayca kurabilirsiniz.

**7) Frontend kodlama araçları**
Modern javascript frameworkleri ile çalışmak isterseniz Linux doğru bir tercih. Nodejs, saas, npm, webpack vb pek çok araçla işlerinizi kolayca gerçekleştirmek mümkün.

Netbeans, Phpstorm, Visual Studio Code veya Sublime Text editörlerini kurabilir ve kullanabilirsiniz.

![Visual Studio Code](/assets/blog/vscode-linux.png)
Microsoft'un popüler kod editörü Visual Studio Code gibi bir çok programlama aracını linuxda kullanmak mümkün.

**8) Sanallaştırma**
Doğal olarak [özel yazılım geliştirirken](/ozel-yazilim-yaptirmak/) farklı platformlarda veya araçlarda yazılımı test etme ihtiyacı doğuyor. Bunun için sanal sunucu kiralamak yerine sanallaştırma etkili bir çözüm olabiliyor.

Farklı sanallaştırma seçenekleri elinizin altında.
[Virtualbox](https://www.virtualbox.org), [Docker](https://www.docker.com), [Vagrant](https://www.vagrantup.com), [Laravel Homestead](https://github.com/laravel/homestead) zahmetsiz kurup kullanabileceğiniz çözümler.

Windows'a ihtiyacım olduğunda VirtualBox ile kullanıyorum.

**9) Dağıtım seçenekleri**
Çoğu kişi Linux dağıtım seçeneklerini gördüğünde kafası karışıyor. Ancak her bir dağıtımın faydaları bulunuyor. Örnegin ben [POP OS](https://pop.system76.com) tercih ediyorum. Ubuntu temelli ve flatpak ile güncel yazılımlar hemen her gün bilgisayarımda.

## Peki Linux'un kötü tarafı yok mu ?

**Adobe uygulamalarını kullanamazsınız.**
Biliyorum, bu biraz acıtacak. Fakat Virtualbox ile Windows kurarak bu yazılımları kullanabilirsiniz. Donanımın yeni olmasını ve bilgisayarınızın raminin yüksek olmasına dikkat edin. Minimum 8 gb tavsiye ediyorum.

Biz projelerimizde Adobe kullanmıyoruz. Illustrator yerine Inkscape, Photoshop yerine Gimp işimizi görüyor. [Kardeşim](http://tulinkayalar.com) bu yazılımlarla ilgili videolar yapmaya başladı. [YouTube](Youtube) kanalını inceleyebilirsiniz.

# Nereden Başlamalı ?

Linux’u bilgisayarınıza hemen kurup denemeye başlamdan önce bir çok seçeneğiniz var.

<img
  src='/assets/blog/ubuntu1804-virtualbox.jpg'
  alt='ubuntu 18.04 virtualbox'
  width='800'
  height='452'
/>

- Linux dağıtımlarından size uyanı seçip bir flash diske yazarak deneyebilirsiniz.
- Windows içinde Virtualbox ile kullanabilirsiniz.
- Linux’a tamamen geçmeden önce bir süre test edebilirsiniz.
- Windows içinde de çalışan Inkscape, gimp ve libreoffice gibi uygulamaları Windows üzerinde kullanabilirsiniz.

Hem Linux hem de Windows/Mac sistemlerini farklı disk bölümlerinde kullanmak da mümkün. Bu konuda biraz dikkatli olursanız başınıza bir iş gelmez.

**Sonuç**
Linux, yazılım geliştirmek için benzersiz bir ortam sunuyor. Yazılım geliştirme işiyle uğraşıyorsanız hele [web tabanlı yazılımlar](/symfony-framework/) geliştiriyorsanız Linux size benzersiz bir ortam sunuyor. Yazılım geliştici olmasanız bile Linux, günlük işlerinizi görmek için de idealdir. Kullanımı ve yönetimi pratiktir.

Linux ile tanışmamakla çok şey kaybedersiniz.
