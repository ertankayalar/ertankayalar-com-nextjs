---
title: 'Nasıl Dijital Pazarlama Uzmanı Olunur ?'
date: '2019-03-14'
---


<div class="w-full bg-indigo-800 text-white py-5">

<img class="mx-auto" src="/assets/blog/dijital-pazarlama-uzmani-baslik.png" alt="dijital pazarlama uzmanı"/>

</div>

## Dijital Pazarlama Uzmanı Eğitim Rehberi

Bugünlerde Dijital Pazarlama Uzmanı olmak birçok kişinin hayali. Eğer siz de aynı hayale sahipseniz, sizin için iyi bir haberim var. Bu hayalinizi gerçeğe dönüştürmek hiç de zor değil.

Dijital pazarlama uzmanlığını yeni bir kariyer veya mevcut işinize destek vermesi için seçebilirsiniz.

Dijital pazarlamada kariyer yapmak istiyor fakat nereden ve nasıl başlayacağınızı bilmiyorsanız, bu rehber aşağıdaki konularda yardımcı olacak:


- Dijital pazarlama uzmanı nasıl olunur ?
- Dijital pazarlama uzmanı eğitimi nasıl olmalı ?
- Dijital pazarlama uzmanı olmak için yapmanız gerekenler


Haydi başlayalım!


- [Dijital Pazarlama Neden Önemli ?](#bölüm-1-dijital-pazarlama-neden-önemli)
- [Neden Dijital Pazarlama Uzmanı Olmalı ?](#bölüm-2-neden-dijital-pazarlama-uzmanı-olmalı-)
- [Dijital Pazarlama Uzmanı Eğitimi](#bölüm-3-dijital-pazarlama-uzmanı-eğitimi)
- [İhtiyacınız olan 6 dijital pazarlama becerisi](#bölüm-4-i̇htiyacınız-olan-6-dijital-pazarlama-becerisi)
- [4 Adımda Dijital Pazarlama Uzmanı olun](#bölüm-5-4-adımda-dijital-pazarlama-uzmanı-olun)


<h2 id="bölüm-1-dijital-pazarlama-neden-önemli"><strong>Bölüm 1:</strong>
Dijital pazarlama neden önemli ?</h2>

SEO, e-pazarlama, sosyal medya pazarlama ....

Her gün yeni bir dijital pazarlama terimi duyuyoruz.

Peki dijital pazarlama neden önemli ?

Şirketler neden dijital pazarlamaya önem veriyor ?Dijital pazarlama uzmanı olmak için öncelikle dijital pazarlamanın önemini kavramalıyız.

İnternet hayatımızda büyük değişimler yarattı. İnternette gezinmek için harcanan zaman TV, radyo, gazete, kitap ve dergi gibi diğer medya araçlarına göre daha fazla.

Geleneksel pazarlama metotları hızla etkinliğini yitiriyor. Maliyetler artarken pazarlamadan elde edilen sonuçlar da azalıyor.

İnsanlar interneti eğlence, iletişim, kelimenin tam anlamıyla istedikleri herhangi bir şey hakkında bilgi edinme, duygularını dergi, blog, makale, soru-cevap forumları, sosyal medya vs. şeklinde ifade etme gibi nedenlerle kullanıyorlar.

İş dünyasının önündeki yeni zorluk ise internet üzerinden bu insanlara <a href="/dijital-pazarlama/">dijital pazarlama</a> ve dijital reklamcılık yoluyla ulaşmak.

Dijital pazarlama her şeyi içine alıyor, işletmelerin satın almanızı istediği mal ve hizmetleri tanıtmak için tüm dijital kanalları kullanıyor. Yetenekli profesyonellere ihtiyaç da aynı hızla büyüyor.

Yine de göründüğü kadar basit değil. **Hedef kitlenizin dikkatini doğru zamanda ve doğru yerde yakalamak önemli.** Bu da iyi planlanmış bir dijital pazarlama stratejisi gerektiriyor.

Eğer yeterince ikna olmadığınızı düşünüyorsanız [dijital pazarlamanın avantajları hakkında daha fazla bilgiyi buradan edinebilirsiniz.](/neden-dijital-pazarlama-yapmali/)



<h2 id="bölüm-2-neden-dijital-pazarlama-uzmanı-olmalı-"><strong>Bölüm 2:</strong> 
Neden Dijital Pazarlama Uzmanı olmalı ?</h2>

*Dijital pazarlama piyasası büyüyor.*

Artık şirketler pazarlama çabalarını ve bütçelerini dijital ortama kaydırmaları gerektiğini biliyor. 

*İş ilanlarında **dijital pazarlama uzmanı** ilanları sürekli artıyor.*


SEO ve içerik pazarlama işleri her geçen gün artıyor ancak bu işleri yapmak için nitelikli insanlar aynı hızda bulunmuyor.

MarketingProfs’a göre, işletmelerin yarısından fazlası pazarlama pozisyonları için kalifiye profesyoneller bulmakta zorlanıyor, yüzde 46’sı aramayı biraz zorlu gösteriyor ve yüzde 7’si çok zor olduğunu iddia ediyor.

Bir başka çalışmada, dijital pazarlama yeteneğine olan talebin 2017’de yüzde 56 olduğu, ancak arzın sadece yüzde 24 olduğu söylüyor.

Bu durum, ihtiyaç duyduğu insan kaynağını işe almaya çalışan işletmeler için kötü haber. Fakat SEO ve dijital pazarlama alanında uzman olanlar için iş fırsatı anlamına geliyor.

Dijital pazarlama stratejisi oluşturmak, başarılı bir dijital pazarlama kampanyası başlatmak ve baştan sona dijital pazarlama kampanyasını yönetmek için dijital pazarlama uzmanına ihtiyaç var.

Bütün dijital pazarlama stratejisini bir araya getirecek ve istenen hedeflere ulaşmak için planı uygulayacak bir dijital pazarlama uzmanı.


<h2 id="bölüm-3-dijital-pazarlama-uzmanı-eğitimi"><strong>Bölüm 3:</strong>
Dijital pazarlama uzmanı eğitimi</h2>


Dijital Pazarlama Uzmanı olmak için bir diplomaya veya sertifikaya ihtiyacınız yok. 

İnternet araçlarını kullanma, içerik oluşturma, SEO, PPC, Sosyal Medya pazarlaması vb. becerilere sahip olmanız gerekir.

Dijital pazarlama, geleneksel pazarlama kadar açık değildir. Kurallar kelimenin tam anlamıyla kitap tarafından değil, içgüdüsel hisler, dijital trendlerin anlaşılması, dijital pazarlama deneyimi, işletmenin durumu, endüstrinin durumu ve işletmenin gereksinimi üzerine uyarlanmıştır.

<h3 id="dijital-pazarlamada-kariyer-nasıl-oluşturacaksınız-">Dijital Pazarlamada Kariyer Nasıl Oluşturacaksınız ?</h3>

Dijital Pazarlama alanında bir kariyer oluşturmak için başlangıçta aşağıdaki kavramlara aşina olmalısınız:

- Temel pazarlama kavramları önemli
- Dijital Pazarlama terminolojisi
- Web Analizi (web sitesinde olup bitenler)
- Dijital Pazarlama alanlarını genel olarak kavramak

**Dijital Pazarlamanın Bileşenleri**

Dijital pazarlama eğitiminizde bilmeniz gereken temel ve önemli bileşenler bulunuyor:


- İçerik pazarlama
- Arama Motoru Optimizasyonu (SEO)
- Arama Motoru Pazarlaması (SEM)
- Ücretli Arama, Tıklama Başı Ödeme (PPC) olarak da bilinir
- İçerik Otomasyonu
- E-Ticaret Pazarlama
- Eposta pazarlama
- Sosyal Medya Pazarlaması (SMM)
- Video Pazarlama
- Mobil Pazarlama
- Web Analitiği ve Raporlama


Bu bileşenlerden hepsinie bir anda hakim olamayacaksınız. Belki de hepsine ihtiyacınız olmayacak. Size en yakın olanlardan öğrenmeye başlayabilirsiniz. Ancak daha önemli bir konu var…

<h3 id="neden-pazarlamaya-bilimsel-yaklaşımı-kullanmalı-">Neden pazarlamaya bilimsel yaklaşımı kullanmalı ?</h3>
Dijital pazarlamanın iki önemli avantajı var. Hedef kitleye yönelik yapılabilmesi ve sonuçların ölçülebilmesi.

Ölçümleme; pazarlama çabalarınızın sonuçlarını ölçerek sürekli iyileştirme yapmak demektir.

Airbnb, Facebook, Dropbox, Uber, HubSpot, gibi dijital dünyada başarılı şirketlerin hepsi bilimsel pazarlama yaklaşımına sahiptir.

**Bilimsel yaklaşım nedir ?**

Bilimsel yaklaşımda gözlem ve deney yaparak sorunları çözmeniz gerekir. Problemi belirler, araştırma yapar, hipotezinizi oluşturursunuz. Hipotezinizi küçük ölçekte test ederek işe yarayıp yaramadığını öğrenmeye çalışırsınız. Sonuçlar olumluysa daha büyük ölçekte uygulamaya geçirirsiniz.

Bilimsel yaklaşım en iyisidir. Deneme yanılma metotları ile boğuşup boşa kürek çekmek yerine emin adımlarla ilerlemenizi sağlar.

![bilimsel yaklaşım](/assets/bilimsel-pazarlama-yaklasimi.png)

<h2 id="bölüm-4-i̇htiyacınız-olan-6-dijital-pazarlama-becerisi"><strong>Bölüm 4:</strong>
İhtiyacınız olan 6 Dijital Pazarlama Becerisi</h2>


İyi bir dijital pazarlama uzmanı olmak istiyorsanız bilgi ve yeteneklerinizi geniş tutmalısınız.

Bu yetenekler dijital pazarlama faaliyetlerini çok yönlü gerçekleştirmenizi ve müşteri davranışlarını daha iyi anlamanızı sağlayacaktır.Geliştirmeniz gereken Dijital Pazarlama becerilerini öğrenelim.

<h3 id="i̇çerik-oluşturma">1. İçerik Oluşturma</h3>

Günümüzde, <em>şirketler müşterilerini çeken içerik yaratmanın yollarını bulmakta zorlanıyorlar.</em> Bu nedenle, bu tür içerik oluşturma becerisine sahip olmak, bugün Dijital Pazarlamada en çok istenen yeteneklerden biridir.

<h3 id="video-yapımı">2. Video Yapımı</h3>

Video içeriği, içerik pazarlamasında yükselen ve tüketmesi en kolay içerik türüdür. Dünyada en çok ziyaret edilen web sitelerinin başında YouTube geliyor. Video, müşteri ile bağ kurmanın, etkileşimin ve sunduğunuz ürün veya hizmeti etkili biçimde anlatmanın en kolay yoludur.

<h3 id="web-tasarımı">3. Web Tasarımı</h3>

Eğer Dijital Pazarlama yapacaksanız bunun merkezinde bir web sitesi olmalı. Web sitesinin bütün kontrolü sizdedir. Facebook sayfası vb başkalarının sahibi olduğu ortamları tavsiye etmem. Hakkınızda bir şikayet olduğunda kapatılabilir.

Özellikle mobil cihazlarla uyumlu bir web tasarımı hazırlama yeteneğiniz mutlaka olmalı.

Web tasarımı yeteneğiniz, WordPress gibi popüler ve güçlü bir içerik yönetim yazılımı ile pekiştirmenizi tavsiye ederim. Neden Wordpress diye sorarsanız cevabı bu <a href="https://webtasarimsitesi.com/neden-wordpress/">yazımda</a> bulabilirsiniz.

<h3 id="sosyal-medya">4. Sosyal Medya</h3>

Sosyal medya becerileri, şirketlerin müşterilerinin ürünleri hakkında ne düşündüklerini öğrendikleri etkin platformlardır. Sosyal medya kullanıcıları her ne kadar eğlenmek veya öğrenmek için orada olsalar da sosyal medya pazarlaması harika sonuçlar üretiyor.

Dijital pazarlama uzmanı olarak sosyal medya kanalları hakkında bilgi sahibi olmalısınız. Hangi kanalların pazarlama stratejinize uygun olacağına karar vermeniz gerekecek.

<h3 id="tüketici-psikolojisini-anlamak">5. Tüketici Psikolojisini Anlamak</h3>

Tüketici davranışı, bütün pazarlamacıların merkezindedir. Hedef kitlenizin web siteniz dahil internet üzerindeki davranışlarını anlamak zorundasınız.

Rekabet edebilmek için tüketicinin satın alma yolculuğunda ilerlemesini sağlamak sizin görevinizdir.

<h3 id="veri-analizi">6. Veri Analizi</h3>

Rakamlar ve veriler eğer ne yapacağınızı bilmiyorsanız hiçbir şey ifade etmez. Ziyaretçi trafiğinin analizi ve yürüttüğünüz kampanya faaliyetlerinin satış rakamlarına etkisini ölçmeniz gerekir.

Büyüme korsanlığı (growth hacking) gibi analize dayalı tekniklerle hotmail, dropbox gibi şirketler inanılmaz büyüme imkanına kavuşmuşlardır.


<h2 id="bölüm-5-4-adımda-dijital-pazarlama-uzmanı-olun"><strong>Bölüm 5:</strong> 4 adımda Dijital Pazarlama Uzmanı Olun</h2>

İnternette dijital pazarlama hakkında birçok bilgi bulunuyor.

Nereden başlayacağını kestirmek zor olabilir. Başlayınca da ise zamanınızı, çabanızı ve paranızı boşa harcamadan ilerlemek ise dikkatli olmanız gerekebilir.

Ancak merak etmeyin. Nasıl dijital pazarlama uzmanı olunacağını adım adım listeledim. Bu liste verimli bir şekilde ilerlemene yardım edecek.

<h3 id="adım-1-dijital-pazarlama-blog-ve-rehberleri-düzenli-olarak-okuyun-ve-kendinizi-sürekli-geliştirin">Adım 1: Dijital pazarlama blog ve rehberleri düzenli olarak okuyun ve kendinizi sürekli geliştirin</h3>

[Yazılım uzmanı olmak isteyenlere](/yazilim-uzmani-olmak/) söylediğim gibi *dijital pazarlama uzmanı eğitiminiz de öncelikle kendi kendinize öğrenme yeteneğiniz ile alakalıdır.* Bu yeteneğinizi ne kadar geliştirirseniz başarılı olma şansınızı da aynı oranda artacaktır.

**İşe dijital pazarlama blog ve rehberleri okuyarak başlamak en uygun yoldur.** Ücretsiz dijital pazarlama eğitimi veren benim sitem gibi blog ve rehberleri takip etmekten geçer.

[Dijital pazarlama terimlerini](/sozluk-bolumu/dijital-pazarlama-sozlugu/) kavramak sizi dijital pazarlamanın karmaşasından kurtarır.

Dijital pazarlama kitaplarını okuyarak uzmanların tavsiyelerini dinleyerek hızlı yol alabilirsiniz. Yeni başlayanlar için hazırladığım [dijital pazarlama kitabımı](/dijital-pazarlama/) okuyarak iyi bir başlangıç yapabilirsiniz.

Yurt dışında takip ettiğim önemli *dijital pazarlama kaynakları*:


- <a href="https://neilpatel.com/blog/" rel="noreferrer noopener nofollow" target"_blank">Neil Patel</a>
- <a href="https://moz.com/blog" rel="noreferrer noopener nofollow" target"_blank">Moz</a>
- <a href="https://backlinko.com/blog" rel="noreferrer noopener nofollow" target"_blank">Backlinko</a>
- <a href="https://ahrefs.com/blog/" rel="noreferrer noopener nofollow" target"_blank">Ahref</a>
- <a href="https://www.semrush.com/blog/" rel="noreferrer noopener nofollw" target="_blank">Semrush</a>
- <a href="https://blog.hubspot.com/" rel="noreferrer noopener nofollow" target"_blank">Hubspot</a>
- <a href="https://growthhackers.com/posts" rel="noreferrer noopener nofollow" target="_blank">GrowthHackers</a>

Eğer bütçeniz elveriyorsa udemy ve linkedin learning üzerinden eğitim alabilirsiniz.

<h3 id="adım-2-öğrendiklerinizi-uygulayın">Adım 2: Öğrendiklerinizi uygulayın</h3>

Öğrendiklerinizi pekiştirmenin yolu *uygulamaktan* geçer. SEO, Google ads(adwords), sosyal medya pazarlama. Öğrendiğiniz alan ne olursa olsun öğrendiklerinizi uygulayacak fırsatlar bulmalısınız.

Eğer böyle fırsat bulamadıysanız kendiniz bir tane yaratabilirsiniz.

**İçerik ve SEO, dijital pazarlamanın temel direkleridir**, diğer her şey bundan sonra gelir.

Bu nedenle, öncelikle çalışmak istediğiniz konuyu araştırın.

Yazmak istediğiniz makalelerin veya konuların bir listesini yapın. Makalelerinizi yazmaya başlayın.

SEO için optimize edilmiş makaleler yazmaya çalışın. Çevrimiçi yayınlamak için saklayın.

En yüksek arama hacmine sahip anahtar kelimeleri listeleyin Bunlar hakkında blogunuza yazın. Bu hızla web sitenize organik trafik getirecek.

<h3 id="adım-3-uzmanlığınızı-gösterin">Adım 3: Uzmanlığınızı gösterin</h3>

Günümüzde “uzman” kelimesi kolayca emtialaşıyor. Hemen her köşeden bir uzman çıkıyor. Eğer iyi bir kariyer yapmak istiyorsanız uzmanlığınızı kanıtlamanız gerekecek. Alacağınız eğitim sertifikaları size belki başlangıçta yardımcı olabilir. Ama benim tavsiyem başkalarına gösterebileceğiniz somut dijital pazarlama sonuçları elde etmenizdir.

<h3 id="adım-4-kendinize-ait-bir-web-sitesi-veya-blog-açın">Adım 4: Kendinize ait bir web sitesi veya blog açın</h3>
Adım 2 ve 3 için en uygun seçenek kendinize ait bir web sitesine sahip olmaktır. Hedef kitleniz için uzmanlığınızı göstermek ve öğrendiklerinizi uygulamak için harika bir yoldur.

[Web sitesi kurmak](https://webtasarimsitesi.com/web-sitesi-kur/) için:


- Yazmak istediğiniz konuya bağlı olarak blogunuz için güzel bir ad düşünün. Benzersiz bir isim olmalı.Mümkünse .com uzantılı olsun. Daha fazla detay için  <a href="https://webtasarimsitesi.com/alan-adi-secimi/">Alan adı seçimi nasıl yapılır</a> yazımı okuyun.
- Web siteniz için barındırma hizmetine abone olun.
- Ücretli veya <a href="https://webtasarimsitesi.com/ucretsiz-wordpress-temalari/">ücretsiz bir WordPress teması</a> kurun. WordPress temanızın mobil cihazlar için duyarlı web tasarımı olduğundan emin olun
- Web sitenize <em>Google Analytics’i kurun</em>. Web sitenizde neler olup bittiğini, web sitenize kaç ziyaretçinin geldiğini ve içeriklerinizin performasını görmek istersiniz. Bunun için web sitenize Google Analytics’i kurmanız gerekir. Google Analytics hakkında biraz bilgi edinin. Bu sayede web sitenizi nasıl geliştireceğinize karar verebilirsiniz.
- **İçeriğinizi Yayınlayın** Web sitenizin temel kurulumunu yaptınız, artık içeriğinizi web sitesinde yayınlamanın zamanı geldi. İçeriğinizi web sitesinde yayınlayın. Bunu yaparken SEO kurallarına uymayı unutmayın. İçeriğinizi uygun şekilde yazıp arama motorları için optimize ederseniz, web sitenizde organik trafiğin oldukça hızlı büyüdüğünü göreceksiniz. Dijital dünyadaki herkesin farkedilmek için önemli bir zamanını SEO ile geçirmektedir. Eğer SEO konusunu atlarsanız farkedilmek için daha çok çaba harcamak zorunda kalacaksınız.
- **İçeriğinizi sosyal medyada tanıtın.** Öncelikle, web sitenizdeki içeriği yayınladığınızda, içeriği bulunduğunuz tüm sosyal medya kanallarında paylaşın. Web sitenize yüklediğiniz sosyal medya paylaşım eklentileri sayesinde bunu kolayca yapabilirsiniz. Ücretsiz WordPress jetpack veya premium Monarch eklentisi işinizi görebilir.
- Dijital pazarlama uzmanı olarak özellikle Linkedin’de bir profiliniz olsun ve yazılarınız burada paylaşmayı unutmayın.
- **Web sitenizi arama motorlarına (Google, Bing, Yandex) tanıtın.** Google Arama Konsoluna kaydolun. Web sitenizi Google’ın doğru şekilde taraması için site haritanızı eklemeyi unutmayın. Aynı işlemi Bing Webmaster ve Yandex Webmaster araçları için de yapmayı unutmayın.
- **Eposta aboneliğini oluşturun ve eposta toplamaya başlayın.** Ziyaretçilerinizle bağ kurmak, onlarla sohbet başlatmak, yeni içeriklerinizin okunmasını sağlamak için eposta bülteni harika bir yoldur. Bunu yapmak için eposta kayıt formu yerleştirmeniz gerekiyor. Mailchimp veya SendGrid ir bir eposta pazarlama servisine kaydolun. 2000 kişiye kadar olan listede ücretsiz hizmet veriyorlar. Mailchimp’in bülten abonelerinizi doğrudan eklemek için bir WordPress eklentisi bulunuyor. Ben premium Bloom eklentisini kullanıyorum.
- **Ücretli Reklamlar Verin.** Eğer bütçeniz imkan veriyorsa küçük bütçelerle reklam verebilirsiniz. Bu sayede web sitenize daha fazla trafik çekebilirsiniz. Sosyal medya kanalları, Google, Bing veya Yandex arama motorları ücretli reklam hizmeti vermektedir. Reklamlar, web sitenize hızlı bir şekilde daha fazla hedeflenmiş trafik getirebilir. Ücretli reklam verirken hedef kitlenizi iyi anladığınızdan emin olun.



Dijital Pazarlama hakkında bilgi edinmek için günde 3-4 saat ayırmak ve web sitenizde / blogunuzda öğrenmeyi uygulamak için yaklaşık bir saat ayırdığınız bir çalışma sürecini takip edeceksiniz.

Dijital Pazarlama Kavramlarına hakim olmak, dijital araçları kullanmak biraz zaman alacaktır. Başlangıçta  söylediğim gibi sürekli tekrar edeceğiniz bir süreç olacaktır.

*Dijital pazarlama uzmanı olmak için temel pazarlama bilgilerine de ihtiyacınız olacak.* İş hedefine ulaşmak için markalaşma, marka konumlandırma, satış, çapraz satış, müşteri adayı oluşturma, üyelik modelleri vb konulardan ihtiyacınıza uygun olanı öğrenerek devam edebilirsiniz.

<h2 id="sonuç">Sonuç</h2>

**Dijital Pazarlama tamamen strateji ve uygulama ile ilgilidir.** Kavramları, araçları öğrenmek ve kaynakları kullanmaktan çok daha fazla zaman alır.

Şirketler ve markalar bugünlerde 360° entegre pazarlama planları oluşturmada ve başarılı bir şekilde uygulamada uzman kişiler arıyor ve aramaya deavm edecek.

Düzenli olarak yukarıda bahsettiğim çalışmaları yaparsanız dijital pazarlama uzmanlığınız artmaya devam edecektir. Ben <a href="https://erkasoft.com">Erkasoft'da</a> uzun yıllardır bu adımları takip ederek çalışıyorum.

*Dijital pazarlama uzmanı olmak sanıldığı kadar zor değil. Düzenli öğrenmek ve uygulamakla ilgilidir.* Dijital pazarlama sektörünün sürekli gelişmesi, eski taktiklerin geçerliliğini yitirirken yerine yenilerinin gelmesi doğal bir süreçtir. Bilginizi güncel tutmak ve kendinize ait web siteniz gibi kanıtlar oluşturmak daima ilerlemenizi sağlayacaktır.

*İçeriği beğenirseniz sizden haber almak isterim. İçeriği geliştirmek için bazı önerileriniz olsa bile, onları da duymak isterim. İçeriği beğenip paylaşmaya değer bulursanız, lütfen sosyal medyada ve faydalanabilecek arkadaşlarınızla paylaşın.*